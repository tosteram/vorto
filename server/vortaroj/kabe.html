<!DOCTYPE html>
<html>
<head>
<meta charset="UTF-8">
<title>Kabe Vortaro de Esperanto</title>
<style type="text/css">
	body {max-width:190mm; margin-left:3mm; line-height:1.3em; 
		font-family:Tahoma,Ariel,sans-serif; font-size:12pt; color:#404040;}
	h1 {font-size:15pt; border-bottom:2px solid grey; padding-bottom:1px;}
	h2 {font-size:13pt; border-bottom:1px dashed grey; padding-bottom:1px;}
	h3 {font-size:13pt; border-bottom:1px dashed grey; padding-bottom:1px;}
</style>
</head>
<body>
<div style="text-align: center;">
	Kabe<br>
	Vortaro de Esperanto<br>
	Senŝanĝa reeldono de la eldono 1910<br>
	Kun enkonduko kaj komentoj<br>
	de<br>
	Bernhard Pabst<br>
	<br>
	Berlina Komentario<br>
	pri la Fundamento de Esperanto<br>
	Vol. VII<br>
	(BK VII)<br>
	3a kor. eld.<br>
	Berlino 2016<br>
</div>
<br>
<span style="color: rgb(0, 0, 255);">[Ĉerpitaĵo]</span><br>

<h1>Enkonduko</h1>
La „Vortaro de Esperanto“ de Kazimierz Bein, pseŭdonime Kabe, el la jaro 1910 estas la 
unua difinvortaro de Esperanto. Kvankam historia vortaro de antaŭ pli ol cent jaroj, ĝi 
daŭre estas interesa. Ĉefe ĝi helpas al la kompreno de la vort-trezoro de l’ Fundamento 
de Esperanto, publikigita en 1905. Krome ĝi fariĝis modelo por la posta Plena Vortaro de 
Esperanto de 1930 / 1934, el kiu evoluis la Plena Ilustrita Vortaro de 1970, 2002 kaj 2005.<br><br>
Kvankam represita en 1911, 1925 kaj 1984, la Kabe-vortaro ĉiam restis neŝanĝita. Kabe en 
1910 senrevene forlasis la Esperanto-movadon. Ankaŭ la nuna eldono celas laŭeble fidele 
redoni la originalan tekston de 1910, tamen jen kaj jen klarigas kaj komentas ĝin. Ĝi 
baziĝas sur skanaĵo, teknike malfacile farebla pro la tre malgranda skribo de la originalo 
kaj la malbona paper-kvalito. Malgraŭ zorga kontrol-legado, estas probable, ke troviĝas 
ankoraŭ skan-eraroj. Ĉi rilatajn atentigojn bv. sendi al la e-poŝta adreso notita sur la 
dorso de la titolpaĝo.<br><br>
Berlino, en Decembro 2013 Bernhard Pabs<br><br>

<h1>Pri la aŭtoro</h1>
<h2>Vivo kaj esperanta agado</h2>
Kazimierz Bein (* 29 Feb. 1872 en Sierzno apud Lodzo, † 15 Jun. 1959 en Lodzo),<br>
pseŭdonime Kabe, estis pola okul-kuracisto, grava tradukisto al Esperanto kaj rigardata 
kiel unu el la plej bonaj stilistoj dum la frua periodo de la esperanta literaturo. Jam 
kiel dekkvin jara junulo li unuan fojon aŭdis pri Esperanto en ties naskiĝo-jaro 1887, 
tamen ankoraŭ ne ekaktivis. Anstataŭe li partoprenis en pola nacia movado kontraŭ la rusa 
regado en Pollando. Pro tio li estis ekzilita dum pluraj jaroj. Tial li i.a. nur en 1899, 
do kiel 27-jarulo, finis la medicinan fakultaton en la fora Kazano ĉe la Volgo. Revenite 
al Pollando, li en 1903, en aĝo de 31, eklernis la lingvon kaj dum ĉirkaŭ sep jaroj, ĝis 
1910 aŭ 19113, tre aktivis, precipe kiel tradukisto.<br>
<br>
La unua Esperanto-grupo de 
Varsovio, fondita en 1893, ne havis juran statuson. Ne estis facile ricevi permeson fondi 
organizaĵon, ĉar la rusaj aŭtoritatoj timis, ke oni volos kaŝe disvolvi kontraŭcarisman 
agado. Tamen la 6-an de Decembro 1904 oni sukcesis fondi la Varsovian Societon 
Esperantistan, unue (ĝis 1908) kiel nuran filion de la Peterburga societo „Espero“, tiam 
jam oficiale allasita. Prezidanto fariĝis Antoni Grabowski (1857-1921), vicprezidanto Leo 
Belmont (1865-1941) kaj sekretario Kabe.<br>
...<br>
...<br><br>

<h1>Pri la vortaro</h1>
<h3>Eldonhistorio</h3>
La unuaj kvar eldonoj estas identaj. La rapida dua eldono atestas pri la varma bonveno, 
kiun trovis la libro. Ĝi venis ĝustatempe por esti vendita dum la 25-a naskiĝtago de 
Esperanto, festita i.a. dum la Universala Kongreso en Krakovo (tiam Aŭstrio-Hungario) en 
1912, jaron aŭ du post la „kabeo“ de Kabe. La 3-a eld. de 1925 jam estas ŝuldita al iu 
„manke de pli bona“. Intertempe estis aperintaj pluraj pli detalaj kaj modernaj vortaroj, 
tamen ne jam iu pli moderna unulingva difinvortaro. Jam rekte post la milito de 1914 ĝis 
1918 aperis proponoj ellabori „duon-oficialan“ difin-vortaron surbaze de la vortaro de 
Kabe per kunlaboro de ĉiulandaj vortaristoj.7 Tiuj deziroj fine estis plenumitaj per la 
Plena Vortaro de 1930 / 1934 (PV), el kiu fariĝis la Plena Ilustrita Vortaro de 1970 
(PIV). Jam en 1925, post nur 15 jaroj, la Kabe vortaro donis iun – enhave, ne lingve - 
malmodernan impreson de verko el la malaperita epoko antaŭmilita. La kialoj por la ĉina 
represo de 1984 ne estas klaraj. Eble estis pro la facila lingvaĵo kaj la klasika kaj 
klara stilo, ambaŭ taŭgaj ankaŭ por komencantoj. Eble ĝi estis simple malmultekosta, 
ĉar jam tiujare ne plu ekzistis kopirajto.<br>
<br>
La motivo de la nuna prilaboro estas ĉefe historiaj 
aspektoj. Por bone kompreni la Fundamentan vorttrezoron de la baza verko de 1905 kaj de 
la unua Oficiala Aldono (OA 1) de 1909, kaj dua de 1919 (preta tamen jam por la kongreso 
en Parizo en 1914), la Kabe-vortaro daŭre estas nemalhavebla. Grava ĝi estas ankaŭ por 
pli profunda kompreno de PV 1930 kaj pro tio fine de PIV.<br>
<br>
<b>Vortaro de Esperanto</b> (ĉ. 5.000 kapvortoj).<br>
[1-a eld.] Paris: Hachette &amp; Cie, 1910, [4], 175, [9] p. (21 x 15 cm).<br>
2-a eld.: Paris: Hachette &amp; Cie 1911, [4], 175, [9] p. (21 x 15 cm).<br>
3-a eld. Paris: Esperantista Centra Librejo, 1925, [4], 175, [9] p. (21 x 15 cm).<br>
4-a eld.: Peking: Ĉina Esperanto-Eldonejo, 1984, 175 p. (22 cm)<br>
5-a eld. kun enkonduko kaj komentoj: Berlino: Pabst, 2013. (A 4).<br>
Krome: Brajla eld.: Esperanto-Blindul-Ligo de Germanujo, 1926.<br>
<br>
...<br>
...<br><br>

<h2>Fontoj</h2>
Kontraste al la vortaroj de la aliaj kvar korektantoj-kolegoj, ĉe KABE mankas 
antaŭ-parolo, listo de uzita literaturo k.s. La klarigaj tekstoj konsistas el unu sola 
paĝo, kiu (nekomplete) listas la uzitajn mallongigojn de 14 indikoj de fakoj (ekzemple 
„Med.“ por medicino; estis forgesitaj pliaj tri). Pro tio liaj fontoj ne estas evidentaj 
kaj necesas pli detala esploro ol estas farebla tie ĉi. Supraĵe ni povas diri nur tiom: 
Unu fonto klare estas la Universala Vortaro de la Fundamento (UV 1893, vd. la ekzemplon 
de la en 1910 jam eksmoda „ĉarpio“, kiu probable nur estis registrita, ĉar ĝi estas trovebla en la Fundamento). Ni rajtas ankaŭ supozi, ke li uzis la vortaron 
esperantan-rusan de ZAMENHOF, aperinta en Moskvo en 1909. Pliaj fontoj probable estas 
la propraj tradukoj kaj samepoka literaturo (vd. la aludojn en la ĉapitroj „Pri kaŝitaj 
vortoj“ kaj „Pri esperantaj aferoj“). Tamen Amerika Esperantisto pravas, ke Kabe ne 
registris ĉiujn vortojn, kiujn li mem uzis en siaj tradukoj. Ekzemplo estas 
„mizerikordo“, plurfoje trovebla en la traduko de l’ rakonto „La lasta“ (1910) de 
REYMONT, kiu tamen mankas en la samjara vortaro. Eĉ pli: Dum Kabe uzis en la unua 
eldono de la „Faraono“ (1907) la vorton „fakelo“, ni trovas en lia vortaro la 
Fundamentan „torĉo“, dum la paralela „fakelo“ tute mankas. Inverse, la „nova“ vorto 
„farbo“, ofte uzita en la vortaro, estas nek zamenhofa (en la JÜRGENSEN-vortaro 
Esperanto-germana „kolorilo“), nek – se ni ne pretervidis ion - troveblas en iuj el la 
tradukoj de Kabe<br>
Iom mirigas, ke KABE ne aldonis kelkajn paĝojn kun geografiaj kaj personaj nomoj 
(vd. nun tamen tiuspecan liston en la anekso), kiel ekz. faris RHODES en sia vortaro 
angla-esperanta de 1908. Tiu manko, same kiel tiu de mankanta enkonduko kaj la 
nezorga tabelo de mallongigoj, kontribuas al la impreso, ke la vortaro estas iel nepreta, 
lasita de unu tago al la alia, kaj poste „tiel-kiel“ sendita al la eldonejo.
<br>

<h1>Pri lingvaj apartaĵoj</h1>

<h2>Pres-eraroj</h2>
Kiel decas por vortaro, ni preskaŭ ne trovis evidentajn pres-erarojn. La man-plenon ni simple sen komento korektis. Aliaj dubaj kazoj, ekzemple pri uzo de –ata / -ita, ni lasis, tiel kiel Kabe uzis ilin antaŭ cent jaroj. Foje ni tamen atentigas pri ili per {...}.<br>
<br>
...<br>

<h1>Pri la skanado kaj la komentoj</h1>
La originalo estas presita en tre malgranda okpunkta serifa skribo simile al Times New Roman sur jam brune-flaveta papero. Sur kelkaj paĝoj la presado ne estas tre klara, sed iom ŝmirita. La prestipoj konstante ŝanĝiĝas inter normala, grasa kaj kursiva skribo. Ĉio tio estas granda defio por skan-programo. Kvankam la rezulto estis surprize bona, tamen necesis kompleta relego kaj kontrolado. Kelkaj el la komputile plej malfacile distingeblaj literoj estas ekz. “l”, “I” kaj “1”, “i”, “!”, “t” (minuskla L, majuskla i, la cifero unu, minuskla i, la elkrio-signo kaj minuskla T). Aliaj problemaj paroj estas “m” kaj “rn” (minusklaj M kaj RN), kursivaj “f” kaj “ĵ” (f [ranco] – ĵ [urnalo]), “Il” kaj “H” (Il [ustri] – H [avi]), “C” kaj “G” kaj ankoraŭ aliaj. Estas tre malprobable, ke ni sukcesis elsarki ĉiujn tiajn misanalizojn de la skan-programo. Pro atentigoj pri restintaj eraroj ni antaŭdankas.<br>
Ni ĝis nun nur tre malmulte komentis en pintaj krampoj “{...}”. Kutime temas pri atentigoj pri arkaa uzo aŭ formo laŭ la tipo “<b>ĥina</b>. {nun: ĉina}“, kie „nun“ signifas „laŭ PIV 2005“. Foje ankaŭ temas pri nuntempe duba lingvoformo, ekz. pri –ata / -ita.<br>
Nia celo estis, laŭeble fidele reprodukti la originalon. De tio ni permesis al ni nur du 
deviojn: Okaze ni ŝanĝis la francajn citiloj « ... » al germanaj „...“, kaj forigis la spacetojn antaŭ la dupunkto („: “ anstataŭ „ : “). La vort-dividon ni adaptis al la nova fasono (instru-/mento anstataŭ instrumento). Ĝi do estas nia, ne tiu de Kabe.<br>
<br>
...<br>
...<br>

<h1>Tabelo de Mallongigoj</h1>
<table>
	<tr><td>Anat.</td><td>Anatomio.</td><td>Med.</td><td>Medicino.</td></tr>
	<tr><td>{Arĥ.}</td><td>Arĥitekturo.</td><td>{Mil.}</td><td>Militaferoj kaj armiloj.</td></tr>
	<tr><td>Arĥitekt.</td><td>Arĥitekturo.</td><td>Mit.</td><td>Mitologio.</td></tr>
	<tr><td>Biol.</td><td>Biologio.</td><td>Muz.</td><td>Muziko.</td></tr>
	<tr><td>Fig.</td><td>Figura senco, esprimo</td><td>Netr.</td><td>Netransitiva.</td></tr>
	<tr><td>Filoz.</td><td>Filozofio.</td><td>Opt.</td><td>Optiko.</td></tr>
	<tr><td>Fiz.</td><td>Fiziko</td><td>{Reli.}</td><td>Religio.</td></tr>
	<tr><td>Geom.</td><td>Geometrio</td><td>Tr.</td><td>transitiva.</td></tr>
	<tr><td>Gram.</td><td>Gramatiko</td><td>Vid.</td><td>{nun: vd.} Vidu.</td></tr>
	<tr><td>Ĥem.</td><td>Ĥemio {nun: Kemio}.</td><td>{Vest.}</td><td>Vestoj kaj akcesoraĵoj</td></tr>
	<tr><td>{Jur.}</td><td>Juraferoj kaj diplomatio</td><td>Zool.</td><td>Zoologio.</td></tr>
	<tr><td>{Kuir.}</td><td>Kuirarto, manĝaĵoj kaj trinkaĵoj.</td>
		<td>(...)</td><td>Parentezoj de la originalo.</td></tr>
	<tr><td>{Mar.}</td><td>Maraferoj kaj ŝipoj.</td><td>{...}</td><td>Komentoj de la reeldono, ne troveblaj en la originalo</td></tr>
	<tr><td>Mat.</td><td>Matematiko.</td><td></td><td></td></tr>
</table>

<h2>Notoj al la komentita reeldono</h2>
<p>
La originalo de 1910 uzas nur relative malmultajn fakindikojn. Por la reeldono estas 
aldonitaj jenaj pliaj: {Jur.}, {Kuir.}, {Mar.}, {Mil.}, {Reli.} kaj {Vest.}. Krome 
fakindikoj, troveblaj jam en la originalo, estas aldonitaj al pliaj vortaraj artikoloj 
en pintaj krampoj {...}, ekz.: 
<b>Kaŝtanujo</b> {Bot.}. Arbo el la familio de l’ kupuliferoj ... Kontraste vd.: 
<b>Abio</b> (Bot.). Pinglarbo; ... La rondaj krampoj montras, ke la fakindiko „Bot.“ 
troveblas jam en la originalo. La mallongigoj „Geom.“, „Gram.“ kaj „Mat.“ estis 
forgesitaj en la tabelo de 1910, sed aperas en la vortaro, vd. ekz. ĉe „Diagonalo“, 
„Atributo“, „Progresio“ k.a. Samspece en la tabelo ankaŭ estis forgesitaj la gramati 
kaj indikoj „Netr.“ kaj „Tr.“, uzataj ekz. ĉe „bedaŭri“.
</p>
<p>
La supra tabelo malŝlosas nur du ĝeneralajn mallongigojn, nome „Fig.“ kaj „Vid.“.
Kelkaj malmultaj pliaj estas notitaj kiel apartaj vortaraj artikoloj (ekz. „k. c.“, 
k. t. p.“). La vortaro tamen enhavas jenajn pliajn. Kiel oni vidas, ĝi ne estas tre 
konsekvenca pri la uzo de mallongigoj kaj laŭokaze ofertas plurajn samsencajn, nome 
cent. / centim., fr. / frank., gr. / gram.
</p>

<table>
	<tr><td>cent.</td><td>centimo(j)</td>
		<td>Germana monero, valoranta 1 fr. 25 cent. – marko.</td></tr>
	<tr><td>centim.</td><td>centimo(j)</td><td>La turka piastro valoras 25 centim., la hispana 10 frank. –piastro.</td></tr>
	<tr><td>fr.</td><td>franko(j)</td><td>La kompanio fermis la jaron per deficito da 10 000 fr. –deficito. Ankoraŭ plurloke ekz. ĉe „marko“.</td></tr>
	<tr><td>frank.</td><td>franko(j)</td><td>La turka piastro valoras 25 centim., la hispana 10 frank. –piastro.</td></tr>
	<tr><td>gr.</td><td>gramo(j)</td><td>Apoteka pezilo = 30 gr. – unco. Nun: „g“, „30 g“.</td></tr>
	<tr><td>gram.</td><td>gramo(j)</td><td>Malgranda pezilo = 5 gram. – lodo. Nun: „g“, „50 g“.</td></tr>
	<tr><td>kub.</td><td>kuba(j)</td><td>Meze granda glaso enhavas 200 kub. centimetrojn. –glaso.</td></tr>
	<tr><td>litr.</td><td>litro(j)</td><td>36,5 litr. - buŝelo. Nun: „l“, „36,5 l“. Mezuro de l’ fluidaĵoj (ĉirkaŭ 230 litr.). – okshofto.</td></tr>
	<tr><td>m.</td><td>metro(j)</td><td>La germana mejlo = 7 420 m., la angla = 1 609 m. Rusa mezuro de la longeco = 0,71 m. – arŝino. Nun la simbolo „m“ sen postsekva punkto.</td></tr>
	<tr><td>mm.</td><td>milimetro(j)</td><td>La angla colo = 25 mm., la germana = 27 mm. - colo. Nun la simbolo „mm“ sen postsekva punkto.</td></tr>
	<tr><td>S°</td><td>Sinjoro</td><td>« Al S° M. respektplene dediĉas la aŭtoro » – dediĉi.  Nun: „s-ro“.</td></tr>
	<tr><td>t. e.</td><td>tio estas</td><td>La abnegacio, t. e. la forgeso pri si mem kaj sinofero, estas virto malofta. – abnegacio. Ankoraŭ plurloke.</td></tr>
	<tr><td>t. n.</td><td>tiel nomataj</td><td>Sumo unufoje pagata por laboro, servo en t. n. liberaj profesioj: honorario de kuracisto, de advokato. –honorario.</td></tr>
	<tr><td>,</td><td>komo</td><td>100,000 fr. – profito. 1,000,000,000,000,000,000. –kvintiliono. Triciferaĵoj en grandaj ciferoj kutime estas disigitaj per komoj laŭ la angla sistemo, escepte per spaceto. Disigo per punkto laŭ la germana sistemo ne troveblas.</td></tr>
</table>

<p>
Al tiuj mallongigoj aldoniĝas la internaciaj simboloj por kemiaj elementoj. 
La koncernaj artikoloj sekvas jenan ekzemplon: 
„<b>Lantano</b> (Ĥem.). La. Ĥemia elemento, malofta metalo.“ 
Post la fakindiko „Ĥem.“ sekvas la siglo. „La“. 
Simile: „<b>Oro</b> (Ĥem.). Au....“, „<b>Volframo</b> (Ĥem.). Wo. ...“ 
kaj pluraj aliaj.
</p>
</body>
</html>
