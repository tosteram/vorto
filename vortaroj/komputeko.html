<!DOCTYPE html><html><head><meta charset="UTF-8">
<title>Komputeko</title>
<style type="text/css">
#editText {min-height:100px; line-height:1.3em; }
#text {line-height:1.3em; min-height:100px; }
._body_ {text-indent:0px; border-left:solid 1px #d0d0ff; }
._btn_ {cursor:pointer; }
._node_ {padding-left:12px; text-indent:-12px; padding-top:2px; }
.bg_blue {color:white; background-color:dodgerblue; padding:0px 1px; -moz-border-radius:2px; }
.bg_green {color:white; background-color:limegreen; padding:0px 1px; -moz-border-radius:2px; }
.bg_red {color:white; background-color:orangered; padding:0px 1px; -moz-border-radius:2px; }
.calCell {border:solid 1px grey; padding-left:2px; padding-right:3px; }
.calCellN {border:solid 1px grey; padding-left:2px; padding-right:3px; min-width:200px; }
.calCellR {border:solid 1px grey; padding-left:2px; padding-right:3px; color:red; }
.calHead {border:1px solid grey; background-color:#e0fff0; }
.calMonthTbl {border:solid 1px grey; border-collapse:collapse; }
.dim {color:grey; }
.greyBox {border:solid 1px grey; padding:1px; }
.lineThrough {text-decoration:line-through; }
.shadedBox {padding:1px; border:solid 1px #cccccc; background-color:#F0F0F8; }
.sourceUrl {border-left:solid 5px grey; padding-left:3px; border-top:solid 1px grey; padding-top:3px; margin-bottom: 5px; background-color:#F4F4F4; text-indent:0px; }
.sub {font-size:small; vertical-align:sub; }
.super {font-size:small; vertical-align:super; }
.underline_red {border-bottom:solid 1px red; }
h1 {font-size:16pt; margin:0px; padding:2px; }
h2 {font-size:15pt; margin:0px; padding:2px; }
h3 {font-size:14pt; margin:0px; padding:2px; }
h4 {font-size:13pt; margin:0px; padding:2px; }
h5 {font-size:12pt; margin:0px; padding:2px; }
h6 {font-size:11pt; margin:0px; padding:2px; }
img {border:none; }
table {border:solid 1px grey; border-collapse:collapse; }
td {border:solid 1px grey; padding-left:2px; padding-right:3px; min-width:10px; }
.nodelevel0 {font-size:16pt; font-weight:bold; border:double 3px grey; padding:5px; margin-bottom:10px; margin-top:10px; }
.nodelevel1 {font-size:16pt; font-weight:bold; margin-bottom:3px; margin-top:10px; }
.nodelevel2 {font-size:15pt; font-weight:bold; margin-bottom:3px; margin-top:10px; }
.nodelevel3 {font-size:14pt; font-weight:bold; margin-bottom:3px; margin-top:10px; }
.nodelevel4 {font-size:13pt; font-weight:bold; margin-bottom:3px; margin-top:10px; }
.nodelevel5 {font-size:12pt; font-weight:bold; margin-bottom:3px; margin-top:10px; }
.nodelevel6 {font-size:11pt; font-weight:bold; margin-bottom:3px; margin-top:10px; }
</style></head>
<body style="font-family:arial; font-size:11pt">
<div>
(2015-11-23)<br>
<div><hr style="width:100%;height:2px;"><a href="https://eo.wikipedia.org/wiki/Komputeko">https://eo.wikipedia.org/wiki/Komputeko</a><br><br></div><h1 id="firstHeading" lang="eo">Komputeko</h1><div id="bodyContent"><div dir="ltr" id="mw-content-text" lang="eo"><br>Komputeko (mallongigo de "Prikomputila terminokolekto") estas reta projekto de <a href="https://eo.wikipedia.org/wiki/E@I" title="E@I">E@I</a>, kiu celas kunigi la pri-komputilajn terminojn de diversaj vortaroj, por plifaciligi la aliron al kaj la komparon inter la diversaj vortaroj, kaj tiel stimuli ĝustan lingvouzon kaj kontraŭi la uzadon de (ofte fuŝa formo de) usonangla termino. Ĝi <a href="https://eo.wikipedia.org/wiki/Nun_en_2007" title="Nunen2007">nuntempe</a> estas kvinlingva (<a href="https://eo.wikipedia.org/wiki/Esperanto" title="Esperanto">Esperante</a>, <a href="https://eo.wikipedia.org/wiki/Angla_lingvo" title="Anglalingvo">angle</a>, <a href="https://eo.wikipedia.org/wiki/Nederlanda_lingvo" title="Nederlandalingvo">nederlande</a>, <a href="https://eo.wikipedia.org/wiki/Germana_lingvo" title="Germanalingvo">germane</a> kaj <a href="https://eo.wikipedia.org/wiki/Franca_lingvo" title="Francalingvo">france</a>), sed celas plivastiĝi al kiel eble plej multaj lingvoj. Jam ekzistas unua varianto kun kelkaj aliaj lingvoj.<p>La Esperantaj vortaroj kaj vortlistoj, sur kiuj baziĝas la Komputeko, estas la <a href="https://eo.wikipedia.org/wiki/Komputada_Leksikono" title="KomputadaLeksikono">Komputada Leksikono</a>, <a href="https://eo.wikipedia.org/wiki/ReVo" title="ReVo">ReVo</a>, <a href="https://eo.wikipedia.org/wiki/PIV" title="PIV">PIV</a>, la <a href="http://www.esperanto.be/vortaroi.html" rel="nofollow">Interreta Vortareto</a> de <a href="https://eo.wikipedia.org/wiki/Flandra_Esperanto-Ligo" title="FlandraEsperanto-Ligo">FEL</a>, la <a href="http://edu.i-lo.tarnow.pl/esp/util/kompvort/" rel="nofollow">Teknika Vortaro Pol-Esperanta</a>, la <a href="https://eo.wikipedia.org/wiki/Pekoteko" title="Pekoteko">Pekoteko</a>, la <a href="http://home2.btconnect.com/ukc802510745/eo/vortlist/kompvort.htm" rel="nofollow">Komputila Vortolisto</a> kaj Nederlanda-Esperanta vortaro.</p><p>Ĝi ankaŭ konsideras la terminologion uzatan en la <a href="https://eo.wikipedia.org/wiki/Vikipedio" title="Vikipedio">Vikipedio</a>.</p><p>La iniciatinto de la projekto, <a href="https://eo.wikipedia.org/wiki/Yves_Nevelsteen" title="YvesNevelsteen">Yves Nevelsteen</a>, interalie aliĝis al la esperantigaj tradukskipoj de <a href="https://eo.wikipedia.org/wiki/OpenOffice.org" title="OpenOffice.org">OpenOffice.org</a>, <a href="https://eo.wikipedia.org/wiki/Ipernity" title="Ipernity">Ipernity</a> kaj <a href="https://eo.wikipedia.org/wiki/Drupalo" title="Drupalo">Drupalo</a> kun la celo disponigi la konkludojn de tiuj ĉi skipoj al pli granda rondo pere de la Komputeko.</p><div id="toc"><br></div><h2>Celoj de la projekto</h2><h3>Plibonigo de la lingvouzo de la esperantistaro</h3><p>Komputeko disponigas al la esperantistaro senpagan referencoverkon pri komputilaj terminoj. Tiel la iniciatintoj esperas plibonigi la lingvouzon de la esperantistoj, specife kiam temas pri komputilaĵoj. Ankaŭ ili kunlaboras kun vortaristoj por pliampleksigi kaj revizii iliajn verkojn.</p><p>Tro ofte esperantistoj uzas anglajn terminojn, simple ĉar ili ne konas, nek facile retrovas taŭgajn terminojn en Esperanto. Tiuj terminoj tamen ekzistas, ni ilin do uzu.</p><h3>Protekti lingvojn kaj kulturojn</h3><p>La projekto Komputeko ne nur celas esperantistojn. Ĝi volas doni al tradukistoj, ĵurnalistoj, verkistoj kaj aliaj interesitoj plurlingvan referencoverkon pri komputilaj terminoj el aŭ al siaj gepatraj lingvoj.</p><p>En la nederlanda lingvo, ekzemple, ja ekzistas retaj fakvortaroj pri komputilaj vortoj. Tamen plej multaj retejoj celas nur klarigi la terminojn kaj ne vere zorgas pri fontindikoj, alternativoj kaj korekta skribmaniero. Komputeko volas esti konstante ĝisdatigita profesie uzebla retejo kiu helpas interesitojn uzi ĝustan lingvon.</p><h3>Malkovrigi Esperanton</h3><p>Ĉar Esperanto estas en Komputeko la plej kompleta kaj plej bone ellaborita lingvo, uzanto de la retejo povus konvinkiĝi ke Esperanto vere funkcias kiel neŭtrala interlingvo, eĉ por komunikado pri komputilaj terminoj. Tial la uzantointerfaco estas havebla en pluraj lingvoj.</p><p><br></p><div><hr style="width:100%;height:2px;"><a href="http://komputeko.net/fontoj.php">http://komputeko.net/fontoj.php</a></div><br><h3>Fontindikoj</h3>En la Komputeko ni provas ĉiam aldoni minimume unu fontindikon ĉe tradukoj de terminoj. Ĉefe kiam malsamaj fontoj rekomendas alian tradukon, povas estas interese kompari inter ili. <br>Momente la menciitaj ligiloj ĉe fontindikoj ligas al la verko mem aŭ al informoj pri la verko. Ni planas estonte interalie rekte ligi al kapvortoj de la fontindikoj.<br><br><h4>Ĉefaj fontoj - Esperanto</h4>Jen superrigardo kun mencio pri kiuj verkoj temas kaj kiom ofte fontindikoj aperas en la Komputeko (dua eldono 2012). <br><br><table><tbody><tr><td valign="left">1000+</td><td valign="left">OOo.org</td><td valign="left"><a href="http://www.openoffice.org/eo/" target="_blank">OpenOffice.org</a>-labordosiero kaj konkludoj de diskutoj en dissendolistoj kaj dum la <a href="http://liberafolio.org/2007/openofficekunveno/">kunveno de la tradukskipo en Cambridge</a>. <a href="http://www.komputeko.net/OOoEoTerminaro.xls" target="_blank">Elŝuti la labordosieron</a> (XLS-dosiero).</td></tr><tr><td valign="left">900+</td><td valign="left">KompLeks</td><td valign="left"><a href="http://bertilow.com/div/komputada_leksikono/" target="_blank">Komputada Leksikono</a> de Sergio Pokrovskij, redakcio dudek oka</td></tr><tr><td valign="top">850+</td><td valign="top">Bertin</td><td valign="top">Computer Dictionary, malneta eldono de komputila terminaro de Christian Bertin, eldonita de la redaktoro. Estas tre interesa fonto por kompari, ĉar la verko datas de la jaro 1985. Post aldonado, Yves konkludis ke multaj tradukoj kiujn proponas la terminaro hodiaŭ ankoraŭ estas uzataj.</td></tr><tr><td valign="left">800+</td><td valign="left">TekVort</td><td valign="left"><a href="http://edu.i-lo.tarnow.pl/esp/util/kompvort/" target="_blank">Teknika Vortaro</a> angla - pola - Esperanto de Jerzy Wałaszek</td></tr><tr><td valign="top">500+</td><td valign="top">Maŭro</td><td valign="top">Maŭro La Torre, membro de la Akademio de Esperanto.</td></tr><tr><td valign="left">350+</td><td valign="left">ReVo</td><td valign="left"><a href="http://www.reta-vortaro.de/revo/inx/fx_KOMP.html" target="_blank">Reta Vortaro, la terminoj de la fako Komputiko</a></td></tr><tr><td valign="left">230+</td><td valign="left">KDE</td><td valign="left">Yves aldonis la <a href="http://liberaprogramaro.net/kdevortaro.html" target="_blank">laborvortaron</a> de la tradukskipo de <a href="http://l10n.kde.org/team-infos.php?teamcodeo" target="_blank">KDE</a> al la Komputeko</td></tr><tr><td valign="left">230+</td><td valign="left">PIV</td><td valign="left"><a href="http://komputeko.net/pivkapvortoj.php" target="_blank">Plena Ilustrita Vortaro</a>, eldono 2002</td></tr><tr><td valign="left">130+</td><td valign="left">Drupalo</td><td valign="left">Yves provlegis la tradukon de la enhav-mastruma sistemo <a href="http://www.drupalo.org/" target="_blank">Drupalo</a> kaj aldonis kelkajn interesajn terminojn al la Komputeko</td></tr><tr><td valign="top">120+</td><td valign="top">Lode VDV</td><td valign="top">Lode Van de Velde, prezidanto de la Flandra Esperanto-Ligo, atente provlegis la tutan Komputekon kaj donis multajn valorajn konsilojn. Li ankaŭ helpis traduki pli malfacilajn terminojn.</td></tr><tr><td valign="top">100+</td><td valign="top">Edmundo</td><td valign="top">Edmund Grimley Evans, revizianto de la parto komputiko de PIV2002.</td></tr><tr><td valign="left">100+</td><td valign="left">KompList</td><td valign="left"><a href="http://home2.btconnect.com/ukc802510745/eo/vortlist/kompvort.htm" target="_blank">Komputila Vortlisto</a> de Bill Walker</td></tr><tr><td valign="top">80+</td><td valign="top">Pekoteko</td><td valign="top">Yves traserĉis la tri volumnojn de la <a href="http://eo.wikipedia.org/wiki/Pekoteko" target="_blank">Plena Pekoteko</a>, sed bedaŭrinde ne trovis multajn vortojn kiujn oni nuntempe uzas rilate komputiko.</td></tr><tr><td valign="left">60+</td><td valign="left">FEL</td><td valign="left"><a href="http://www.esperanto.be/vortaroi.html" target="_blank">Interreta vortareto</a> de Paul Peeraerts</td></tr><tr><td valign="left">60+</td><td valign="left">Vikipedio</td><td valign="left">Ankaŭ la reta enciklopedio <a href="http://www.vikipedio.org/" target="_blank">Vikipedio</a> ludas rolon en la Komputeko.</td></tr><tr><td valign="top">100+</td><td valign="top">Bertilo</td><td valign="top">Bertilo Wennergren konsilis pri kelkaj tre malfacilaj kazoj.</td></tr><tr><td valign="top">50+</td><td valign="top">Firefox</td><td valign="top">Yves provlegis la labordosieron de la Firefox-tradukskipo kaj farante tion aldonis kelkajn terminojn al la Komputeko.</td></tr><tr><td valign="left">30+</td><td valign="left">KompBaz</td><td valign="left"><a href="http://www.komputeko.net/komputada-baza-terminaro.txt" target="_blank">Komputada Baza Terminaro</a> de Gerhard Kalckhoff kaj Antony C. Pick</td></tr><tr><td valign="left">25+</td><td valign="left">EO-NL 4</td><td valign="left"><a href="http://users.telenet.be/vortaro/" target="_blank">Vortaro 4.0 </a>nederlanda-Esperanto de Petro De Smet</td></tr></tbody></table><h3><br></h3><h3>Malgarantio</h3>Ĉiujn terminojn kaj fontindikojn mane aldonis Yves Nevelsteen al la datumbazo. Ni ne povas doni garantion pri la fontoj. Se vi volas esti certa, indas ĉiam kontroli en la verko mem. <br><br>Ne ekzistas aŭtomata ligo inter la Komputeko kaj la fontindikoj. Se intertempe la aŭtoro de verko ŝanĝis tradukon, ne ĉiam ni povas scii pri tio. <br><br>Ne hezitu sciigi nin pri eventualaj eraroj.<br></div></div><br></div>

</body></html>
